---
layout: post
title:  "Anime Review : เกิดชาตินี้พี่ต้องเทพ"
date:   2021-12-27 02:07:11 +0700
categories: jekyll update
---

## เรื่องย่อ
- นีทชาวญี่ปุ่นวัยกลางคนที่วัน ๆ ไม่ทำอะไรนอกจากกักตัวอยู่แต่ในห้องคนเดียว ดูอนิเมะ เล่นเกม และทำเรื่องอย่างว่า (ช่วยตัวเอง) ทุกวัน ๆ ในวันหนึ่งเค้าก็เจออุบัติเหตุรถชนจนต้องจบชีวิตลงไป แต่มันก็แค่ชีวิตของเค้าในชาตินี้เท่านั้น เพราะเมื่อเค้าลืมตาตื่นขึ้นมาก็พบว่าเค้ากลายเป็นเด็กทารกแรกเกิดที่กำลังอยู่ในอ้อมแขนของหญิงสาวปริศนา (แม่ของเค้าในอีกโลกหนึ่ง) และที่สำคัญความทรงจำสมัยก่อนของเค้าก็ยังอยู่ครบถ้วนอีกด้วย นั่นก็หมายความว่าตอนนี้เค้าได้กลับชาติมาเกิดใหม่เป็นทารกที่มีจิตวิญญานของนีทวัย 34 ปีในโลกใบใหม่และได้รับชื่อใหม่ว่า **รูเดียส**

<img src="https://www.beartai.com/wp-content/uploads/2021/05/%E0%B8%9B%E0%B8%81-Recovered-1.jpg">

## ความรู้สึกหลังดูจบ
- ความรู้สึกครั้งแรกที่ผมได้ดูเรื่องนี้มันให้อารมณ์คล้ายกับว่าผมกำลังนั่งดูคัตซีนของตัวละครในเกมแนว RPG เลยและก็เป็นเกมที่ไม่ได้ตั้งใจโหลดเข้ามาเล่นด้วยนะ เพราะมาถึงเราจะไม่รู้อะไรเกี่ยวกับโลกใบนี้เลยสักนิด เราจะค่อย ๆ ได้เรียนรู้โลกนี้พร้อมกับตัวเอกทีละนิด เริ่มจากครั้งแรกเลยคือการเลือกคลาสอาชีพ โดยหลัก ๆ แล้วอนิเมะนี้จะมีประมาน 2 คลาสให้เลือก ได้แก่ จอมเวท กับ นักดาบ ซึ่งตอนแรกตัวเอกก็ไม่รู้หรอกว่าควรไปในทิศทางไหน แต่ตัวเอกก็จะค่อย ๆ เรียนรู้ตัวเองไปเรื่อย ๆ ว่าถนัดสิ่งไหนมากกว่า และด้วยความที่ตัวเอกแท้จริงแล้วเป็นชายวัยกลางคนที่เคยผ่านการเล่นเกมที่คล้าย ๆ กับโลกนี้มาด้วย เค้าจึงมีพัฒนาที่รวดเร็วมาก ๆ จนทำให้ตัวเอกกลายเป็นเด็กที่เก่งเกินวัยไปเลย

## สรุป
- นี่คืออีก 1 อนิเมะที่คู่ควรแก่การดูในช่วงวันหยุดมาก ๆ นอกจากจะหาดูได้ง่าย ๆ ฟรี ๆ ผ่านทางยูทูบแล้ว พล็อตเรื่อง งานภาพ และการเล่าเรื่องก็ถือว่าทำออกมาได้อย่างยอดเยี่ยม แต่ทว่าก็ต้องขอเตือนไว้หน่อยว่าอนิเมะเรื่องนี้ไม่ใช่แนวสดใส ๆ เหมาะกับเด็กทุกเพศทุกวัยนัก เพราะเรื่องนี้แอบมีความดาร์ก คำหยาบคาย ภาพวาบหวิว และความรุนแรงอยู่พอสมควรเลย นอกจากนี้ปัจจุบันอนิเมะเรื่องนี้ก็ยังไม่จบและมีให้ดูแค่ Season เดียวเท่านั้น และที่สำคัญตอนจบภาคแรกถือว่าแอบค้างคาพอสมควรเลย จะดูหรือไม่ก็ตัดสินใจกันให้ดี ๆ นะครับผม